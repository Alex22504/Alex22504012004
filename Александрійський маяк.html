
<!DOCTYPE html>
<html>
<head>
	<title>Александрійський маяк.Діденко Олексій</title>
</head>
<body>
<h1 style="text-align: center; color: brown">Александрійський маяк</h1><center>
<img src="https://sites.google.com/site/simcudessvitu7sim/_/rsrc/1554220139283/aleksandrijskij-maak/%D0%90%D0%BB%D0%B5%D0%BA%D1%81%D0%B0%D0%BD%D0%B4%D1%80%D0%B8%D0%B9%D1%81%D0%BA%D0%B8%D0%B9-%D0%BC%D0%B0%D1%8F%D0%BA.jpg?height=1000&width=900" style="text-align: center;"></center>
<p style="text-align: right;">Александрійський маяк або Фароський маяк — одне з Семи чудес стародавнього світу, маяк, що знаходився на острові Фарос (сьогодні мис в межах міста Александрія у Єгипті). Завдяки своїй висоті й системі вогнів, він гарантував морякам безпечне плавання у Велику гавань Александрії. Упродовж всього існування маяк був третьою найвищою спорудою на Землі (після пірамід Хеопса та Хафри).
</p>
<h2 style="text-align: center;">Характеристика</h2><p>
Висота маяка становила за різними джерелами 103–118 м, що робить його однією з найвищих будівель античної доби. Світло було видно з відстані близько 50 км (за іншими джерелами до 80 км, однак ці дані не відповідають сучасним розрахункам).</p><p>

Нижню частину маяка було збудовано у вигляді чотиригранної призми з квадратною основою, середня частина мала вигляд восьмигранної призми-вежі, а верхня складалася з восьми колон, які тримали купол із бронзовою статуєю Посейдона. Джерелом світла був відкритий вогонь від горіння дров. Світло підсилювали й спрямовували в потрібному напрямку дзеркальні пластини з полірованої бронзи.</p><p>

<h2 style="text-align: center;">Історія</h2>
<p>Після завоювання Єгипту у 332 році до н. е. Александр Македонський вирішив заснувати там нову столицю, що була названа на його честь Александрією.
</p><p>
Місце для нового міста обиралося ретельно. Замість того, щоб заснувати його у дельті Нілу, було обрано район, розташований за двадцять миль на захід, щоб мул і бруд, принесені річкою, не засмічували міську гавань. Південна околиця міста закінчувалася озером Мареотіс. Після того, як був побудований канал між озером і Нілом, місто мало дві гавані: одна для руху по Нілу, інша для середземноморської морської торгівлі. Александр помер близько 323 року до н.е, і будівництво міста завершувалося Птолемеєм II. За його правління Александрія досягла багатства і процвітання.
</p><p>
У міру розвитку судноплавства й морської торгівлі все гостріше відчувалася потреба у маяку, який серед підводних скель і мілин вказував би суднам безпечний шлях в Александрійську гавань. Тому у 290 році до н. е. на східному краї острова Фарос, що лежав у морі на відстані 7 стадій (1290 м), правитель Єгипту Птолемей наказав побудувати величезний маяк. Творцем цього шедевру інженерного та архітектурного мистецтва вважається Сострат Кнідський. Роботи тривали трохи більше 20 років, і в підсумку Александрійський маяк став першою в світі будовою подібного типу і найвищою будівлею античного світу, крім пірамід Гізи. Cистема сигнальних вогнів на маяку з'явилася лише в I столітті до н. е.
</p><p>
Цей маяк був і фортецею-форпостом Александрії, і пунктом спостереження, оскільки з його верхівки спостерігали за флотом ворогів, який наближався до міста. На башті розміщувалися технічні пристрої: флюгери, годинники, астрономічні прилади та ін. Сострат Кнідський задля увіковічнення самого себе, порушив указ Птолемея: на підставі маяка написав: «Сострат, син Декстифона з Книду, присвятив богам-рятівникам заради мореплавців». Напис він прикрив шаром штукатурки, на якій вирізав ім'я Птолемея Сотера. Сострат сподівався, що в майбутньому, після його смерті, коли штукатурка обвалиться, всі знатимуть, хто насправді збудував маяк.
</p><p>
Фароський маяк висвітлював шлях мореплавцям протягом більше 1500 років. Але потужні підземні поштовхи в 365, 956 і 1303 роках н. е. сильно пошкодили будівлю, а потужний землетрус 1326-го року остаточно зруйнував цю одну з найбільших архітектурних споруд світу.</p><p>

У середні віки залишки подіуму Александрійського маяка були вбудовані в турецьку фортецю Кайтбей, що потім була перетворена на єгипетський військовий форт.</p><p>

У 1994 році останки Александрійського маяка були виявлені археологами, а згодом образ будівлі був відновлений за допомогою комп'ютерного моделювання. Проте дістатися до безпосередніх залишків маяка неможливо навіть вченим-археологам унаслідок їх перебування під пізнішими спорудами.</p>
</body>
</html>