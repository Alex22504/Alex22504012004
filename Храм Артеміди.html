<!DOCTYPE html>
<html>
<head>
	<title>Храм Артеміди. Діденко Олексій</title>
</head>
<body>
<h1 style="text-align: center;">Храм Артеміди</h1><center>
<img src="https://lh3.googleusercontent.com/proxy/hdvKA9e5qDMbp8G6ln4I2OxJ69SSzTUmd6dw6jI-uvhsuKjvmrwsK6z6NXFp3WrgVHVlFnYvGQgyxxwJf3eRmg9uyiwktt3bq4TjvvXR"></center>
<p>Храм Артемі́ди або Артемісіон, також відомий як Храм Діани, був давньогрецьким храмом, присвяченим давній місцевій формі богині Артеміди (аналогом давньоримської Діани). Він знаходився в Ефесі (поблизу сучасного містечка Сельчук, південніше Ізміру на території сучасної Туреччини). Він двічі повнісю перебудовувався, один раз після руйнівного потопу і через триста років після акту підпалу, і в остаточному вигляді став одним із Семи чудес Стародавнього світу. Сильно постраждав під час навали готів в 262 році і остаточно був знищений як місце поганського культу костянтинопольським архієпископом Іоанном Золотоустим (Хризостомом), під час його візиту до Ефесу в 401 році н.е. На місці залишились лише фундаменти та фрагменти останнього храму.</p>
<h2 style="text-align: center;">Функції</h2><p>
Храм виконував подвійну функцію: ринку і релігійного закладу. Тривалий час святилище відвідували прочани, торговці, ремісники і правителі, які приносили дари богині. За давніми переказами, під час однієї з облог жителі Ефеса протягли від храму до міста мотузку, перетворивши тим самим і Ефес на недоторканне святилище.
</p><p>
Злодії, які тікали від правосуддя, ховалися в стінах храму, тому що ніхто не мав прав їх заарештувати в цих стінах. Багато з них помирали там від голоду.
</p><p>
Слава Артемісіону була настільки велика, що в ньому зберігали свої заощадження люди зі всіх кінців грецької ойкумени. Учень Сократа, знаменитий історик Ксенофонт, який передав на зберігання богині велику суму грошей перед походом у Персію (описаному в «Анабазисі»), після повернення вибудував за них на ознаку вдячності Артеміді маленький храм — зменшену копію ефеського — в містечку Скіллунті в Еліді.</p>








</body>
</html>