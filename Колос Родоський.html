<!DOCTYPE html>
<html>
<head>
	<title>Колос Родоський. Діденко Олексій</title>
</head>
<body>
<h1 style="text-align: center;color: blue">Колос Родоський</h1>
<center>
<img src="https://sites.google.com/site/simcudes32/_/rsrc/1472871735041/kolos-rodoskij/59220713_koloss_12.jpg?height=600&width=1000"></center>
<p>Колос Родоський — величезна статуя грецького бога Сонця Геліоса, споруджена між 292 та 280 роками до н. е. на вході до гавані острова Родос, Греція, учнем Лісіппа Харесом[en] із Ліндоса. Статуя вважалася одним із Семи Чудес Античного Світу: за час свого існування вона була найвищою статуєю світу, висотою 70 ліктів (31,5 м).</p>
<h2 style="text-align: center;">Будівництво</h2>
<p>Місце для статуї підібрали на вході у гавань до острова Родос. Геліос був не просто особливо шановним божеством на острові — він вважався і його творцем. За переказом, не маючи місця йому присвяченого, сонячний бог підняв острів на своїх руках з морської глибини.
</p><p>
Кошти на спорудження статуї отримали за рахунок продажу різноманітних облогових знарядь, покинутих ворогом при відступі. Серед них також чудо античної військової техніки — гелеополіда — величезна облогова вежа, включно з тараном, катапультами, майданчиками для розміщення штурмових загонів, перекидними містками.
</p><p>
Спорудження монумента доручили відомому скульптору Харесу із Ліндоса, учню прославленого Лісіппа. Раніше Лісіпп спорудив 18-метрову статую Зевса у Таранто. На штучному пагорбі Харес встановив три кам'яних стовпи — на двох з них кріпилися бронзові деталі, що зображали ноги і торс гіганта, на третьому — деталі плаща. «Збирання» статуї здійснювалося знизу вгору — спочатку формувалися ступні, потім ікри і т. д. По мірі закріплення деталей їх засипали землею, створюючи таким чином майданчик для роботи на вищому рівні. Лише коли статуя була повністю готова, пагорб був прибраний.
</p><p>
Постамент було зроблено з білого мармуру, спершу встановлені ноги статуї, а потім і решта тіла. Бронзова форма божества була закріплена залізними і кам'яними конструкціями. Його голову прикрашав вінець із семи променів Сонця, які розходилися в боки. Вважалося, що лівою рукою він підтримував спадаючий плащ, а долонею правої, зігненою в лікті, прикривав очі, вдивляючись в морські далі. Через 12 років біля входу в гавань на біломармуровому пагорбі завершилося зведення гігантської фігури бога Сонця, облицьованої бронзовими листами.
</p><p>
Однак знахідка монети міста Анхіала засвідчила, що насправді бог тримав в лівій руці Діоніса, а у високо піднятій правій руці — виноградне ґроно, показуючи його Діонісу як покровителю виноградарства. За свідченням римського вченого і письменника Плінія Старшого, який вивчав частини зруйнованої скульптури, не кожному вдавалося обхопити великий палець на руці гіганта.
</p><p>
Слава про Колоса Родоського рознеслася по всьому Середземномор'ю, безліч мандрівників з інших країн приїжджали помилуватися витвором мистецтва.</p>

<h2 style="text-align: center;">Зруйнування</h2><p>
Порівняно з іншими Чудесами Світу Колос Родоський «прожив» недовге життя. Приблизно через 50 років після створення він був зруйнований землетрусом: від сильних поштовхів надламалися коліна статуї, вона звалилася вниз. Частини бронзового тіла бога Сонця протягом сторіч покоїлися на землі, породжуючи різні легенди. Так, в одній з них розказувалося, що судна, що прямували в гавань, пропливали поміж ніг гіганта.</p><p>

У 977 році н. е. арабський намісник, який правив на острові, продав уцілілу частини статуї. Для їх перевезення було потрібно 900 верблюдів. Бронзове облицювання статуї було переплавлено.</p>



</body>
</html>